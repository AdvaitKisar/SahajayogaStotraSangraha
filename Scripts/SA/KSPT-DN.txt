आवाहनं न जानामि न जानामि तवार्चनम् । 
पूजां चैव न जानामि क्षम्यतां परमेश्वरि ॥१॥

मन्त्रहीनं क्रियाहीनं भक्तिहीनं सुरेश्वरि । 
यत्पूजितं मया देवि परिपूर्णं तदस्तु मे ॥२॥

गतं पापं गतं दुःखं गतं दारिद्र्यमेव च । 
आगतं परमचैतन्यं पुण्योऽहं तव दर्शनात् ॥३॥

अन्यथा शरणं नास्ति त्वमेव शरणं मम |
तस्मात् कारुण्यभावेन रक्ष रक्ष परमेश्वरि ॥४॥ 

अपराधसहस्त्राणि क्रियन्तेऽहर्निशं मया । 
दासोऽयमिति मां मत्वा क्षमस्व परमेश्वरि ॥५॥
Nityānandakarī Varābhayakarī Saundaryaratnākarī,
Nirdhūtākhilaghorapāpanikarī Pratyakṣamāheśvarī ।
Prāleyācalavaṃśapāvanakarī Kāśīpurādhīśvarī । 
Bhikṣāṃ Dehi Kṛpāvalambanakarī Mātānnapūrṇeśvarī ॥1॥

Nānāratnavicitrabhūṣaṇakarī Hemāmbarāḍambarī,
Muktāhāraviḍambamānavilasadvakṣojakumbhāntarī ।
Kāśmīrāgaruvāsitāṅgarucirā Kāśīpurādhīśvarī 
Bhikṣāṃ Dehi Kṛpāvalambanakarī Mātānnapūrṇeśvarī ॥2॥

Yogānandakarī Ripukṣayakarī Dharmaikaniṣṭhākarī,
Candrārkānalabhāsamānalaharī Trailokyarakṣākarī ।
Sarvaiśvaryakarī Tapaḥphalakarī Kāśīpurādhīśvarī । 
Bhikṣāṃ Dehi Kṛpāvalambanakarī Mātānnapūrṇeśvarī ॥3॥

Kailāsācalakandarālayakarī Gaurī Hyumā Śāṅkarī,
Kaumārī Nigamārthagocarakarī Hyoṅkārabījākṣarī ।
Mokṣadvārakapāṭapāṭanakarī Kāśīpurādhīśvarī ।
Bhikṣāṃ Dehi Kṛpāvalambanakarī Mātānnapūrṇeśvarī ॥4॥

Dṛśyādṛśyavibhūtivāhanakarī Brahmāṇḍa Bhāṇḍodarī,
Līlānāṭakasūtrabhedanakarī Vijñānadīpāṅkurī ।
Śrīviśveśamanaḥprasādanakarī Kāśīpurādhīśvarī,
Bhikṣāṃ Dehi Kṛpāvalambanakarī Mātānnapūrṇeśvarī ॥5॥

Ādikṣāntasamastavarṇanikarī Śambhupriyā Śāṅkarī,
Kāśmīratripureśvarī Trinayanī Viśveśvarī Śarvarī ।
Kāmākāṅkṣakarī Janodayakarī Kāśīpurādhīśvarī,
Bhikṣāṃ Dehi Kṛpāvalambanakarī Mātānnapūrṇeśvarī ॥6॥

Urvī Sarvajaneśvarī Bhagavatī Mātā Kṛpāsāgarī ।
Veṇīnīlasamānakuntaladharī Nityānnadāneśvarī ।
Sakṣānmokṣakarī Sadā Śubhakarī Kāśīpurādhīśvarī, 
Bhikṣāṃ Dehi Kṛpāvalambanakarī Mātānnapūrṇeśvarī ॥7॥

Devī Sarvavicitraratnaracitā Dākṣāyaṇī Sundarī ।
Vāmā Svādupayodharā Priyakarī Saubhāgyamāheśvarī ।
Bhaktābhīṣṭakarī Daśāśubhaharī Kāśīpurādhīśvarī, 
Bhikṣāṃ Dehi Kṛpāvalambanakarī Mātānnapūrṇeśvarī ॥8॥

Candrārkānalakoṭikoṭisadṛśī Candrāṃśubimbādharī,
Candrārkāgnisamānakuntaladharī Candrārkavarṇeśvarī ।
Mālāpustakapāśasāṅkuśadharī Kāśīpurādhīśvarī,
Bhikṣāṃ Dehi Kṛpāvalambanakarī Mātānnapūrṇeśvarī ॥9॥

Kṣatrāṇakarī Mahābhayaharī Mātā Kṛpāsāgarī,
Sākṣānmokṣakarī Sadāśivakarī Viśveśvarī Śrīdharī ।
Dakṣākrandakarī Nirāmayakarī Kāśīpurādhīśvarī, 
Bhikṣāṃ Dehi Kṛpāvalambanakarī Mātānnapūrṇeśvarī ॥10॥

Annapūrṇe Sadāpūrṇe Śaṅkaraprāṇavallabhe । 
Jñānavairāgyasiddhayarthaṃ Bhikṣāṃ Dehi Ca Pārvati ॥11॥

Mātā Ca Pārvatī Devī Pitā Devo Maheśvaraḥ । 
Bāndhavāḥ Śivabhaktāśca Svadeśo Bhuvanatrayam ॥12॥
Atha Shrichandikavacham ।

Om Shri Ganeshaya Namah । Shri Saraswatyai Namah । Shri Gurubhyo Namah । Shri Kuladevatayai Namah । 
Avighnamastu ॥ Om Narayanaya Namah ।
Om Naranarottamaya Namah । Om Saraswati Devyai Namah । Shri Vedavyasaya Namah ॥

Atha Devyah Kavacham ।

Asya Shrichandikavachasya Brahma Rishih Anushtup Chhandah Chamunda Devata, Anganyasoktamataro Bijam,
Digbandhadevatastatvam, Shri Jagadambaprityartha Saptashatipathangatvena Jape Viniyogah । 
Om Namashchandikayai ॥

Markandeya Uvacha ।

Om Yadguhyam Paramam Loke Sarvarakshakaram Nrinam । 
Yanna Kasyachidakhyatam Tanme Bruhi Pitamaha ॥1॥

Brahmovacha ।

Asti Guhyatamam Vipra Sarvabhutopakarakam । 
Devyastu Kavacham Punyam Tachchhrinushwa Mahamune ॥2॥

Prathamam Shailaputri Cha Dvitiyam Brahmacharini । 
Tritiyam Chandraghanteti Kushmandeti Chaturthakam ॥3॥
Panchamam Skandamateti Shashtham Katyayaniti Cha । 
Saptamam Kalaratriti Mahagauriti Chashtamam ॥4॥

Navamam Siddhidatri Cha Navadurgah Prakirtitah । 
Uktanyetani Namani Brahmanaiva Mahatmana ॥5॥
Agnina Dahyamanastu Shatrumadhye Gato Rane । 
Vishame Durgame Chaiva Bhayartah Sharanam Gatah ॥6॥

Na Tesham Jayate Kinchidashubham Ranasankate । 
Napadam Tasya Pashyami Shokaduhkhabhayam Na Hi ॥7॥
Yaistu Bhaktya Smrita Nunam Tesham Vriddhih Prajayate । 
Ye Tvam Smaranti Deveshi Rakshase Tanna Samshayah ॥8॥

Pretasamstha Tu Chamunda Varahi Mahishasana । 
Aindri Gajasamarudha Vaishnavi Garudasana ॥9॥
Maheshwari Vrisharudha Kaumari Shikhivahana । 
Lakshmih Padmasana Devi Padmahasta Haripriya ॥10॥

Shwetarupadhara Devi Ishwari Vrishavahana । 
Brahmi Hamsasamarudha Sarvabharanabhushita ॥11॥
Ityeta Matarah Sarvah Sarvayogasamanvitah । 
Nanabharanashobhadhya Nanaratnopashobhitah ॥12॥

Drishyante Rathamarudha Devyah Krodhasamakulah । 
Shankham Chakram Gadam Shaktim Halam Cha Musalayudham ॥13॥
Khetakam Tomaram Chaiva Parashum Pashameva Cha । 
Kuntayudham Trishulam Cha Sharngamayudhamuttamam ॥14॥

Daityanam Dehanashaya Bhaktanamabhayaya Cha । 
Dharayantyayudhanittham Devanam Cha Hitaya Vai ॥15॥
Namastestu Maharaudre Mahaghoraparakrame । 
Mahabale Mahotsahe Mahabhayavinashini ॥16॥

Trahi Mam Devi Dushprekshye Shatrunam Bhayavarddhini । 
Prachyam Rakshatu Mamaindri agneyyamagnidevata ॥17॥
Dakshinevatu Varahi Nairrityam Khangadharini । 
Pratichyam Varuni Rakshed Vayavyam Mrigavahini ॥18॥

Udichyam Patu Kaumari Aishanyam Shuladharini । 
Urdhvam Brahmani Me Rakshedadhastad Vaishnavi Tatha ॥19॥
Evam Dasha Disho Rakshechchamunda Shavavahana । 
Jaya Me Chagratah Patu Vijaya Patu Prishthatah ॥20॥

Ajita Vamaparshwe Tu Dakshine Chaparajita । 
Shikhamudyotini Raksheduma Murdhni Vyavasthita ॥21॥
Maladhari Lalate Cha Bhruvau Rakshedyashaswini । 
Trinetra Cha Bhruvormadhye Yamaghanta Cha Nasike ॥22॥

Shankhini Chakshushormadhye Shrotrayordvaravasini । 
Kapolau Kalika Rakshetkarnamule Tu Shankari ॥23॥
Nasikayam Sugandha Cha Uttaroshthe Cha Charchika । 
Adhare Chamritakala Jihvayam Cha Saraswati ॥24॥

Dantan Rakshatu Kaumari Kanthadeshe Tu Chandika । 
Ghantikam Chitraghanta Cha Mahamaya Cha Taluke ॥25॥
Kamakshi Chibukam Rakshed Vacham Me Sarvamangala । 
Grivayam Bhadrakali Cha Prishthavamshe Dhanurdhari ॥26॥

Nilagriva Bahihkanthe Nalikam Nalakubari । 
Skandhayoh Khadgini Rakshed Bahu Me Vajradharini ॥27॥
Hastayordandini Rakshedambika Changulishu Cha । 
Nakhanchhuleshwari Rakshetkukshau Rakshetkuleshwari ॥28॥

Stanau Rakshenmahadevi Manah Shokavinashini । 
Hridaye Lalita Devi Udare Shuladharini ॥29॥
Nabhau Cha Kamini Rakshed Guhyam Guhyeshwari Tatha । 
Putana Kamika Medhram Gude Mahishavahini ॥30॥

Katyam Bhagavati Rakshejjanuni Vindhyavasini । 
Janghe Mahabala Rakshetsarvakamapradayini ॥31॥
Gulphayornarasimhi Cha Padaprishthe Tu Taijasi । 
Padangulishu Shri Rakshetpadadhastalavasini ॥32॥

Nakhan Damshtrakarali Cha Keshamshchaivordhvakeshini ।
Romakupeshu Kauberi Tvacham Vagishwari Tatha ॥33॥
Raktamajjavasamamsanyasthimedamsi Parvati । 
Antrani Kalaratrishcha Pittam Cha Mukuteshwari ॥34॥

Padmavati Padmakoshe Kaphe Chudamanistatha । 
Jvalamukhi Nakhajvalamabhedya Sarvasandhishu ॥35॥
Shukram Brahmani Me Rakshechchhayam Chhatreshwari Tatha । 
Ahankaram Mano Buddhim Rakshenme Dharmadharini ॥36॥

Pranapanau Tatha Vyanamudanam Cha Samanakam । 
Vajrahasta Cha Me Rakshetpranam Kalyanashobhana ॥37॥
Rase Rupe Cha Gandhe Cha Shabde Sparshe Cha Yogini । 
Satvam Rajastamashchaiva Rakshennarayani Sada ॥38॥

Aayu Rakshatu Varahi Dharmam Rakshatu Vaishnavi । 
Yashah Kirtim Cha Lakshmim Cha Dhanam Vidyam Cha Chakrini ॥39॥
Gotramindrani Me Rakshetpashunme Raksha Chandike । 
Putran Rakshenmahalakshmirbharyam Rakshatu Bhairavi ॥40॥

Panthanam Supatha Rakshenmargam Kshemakari Tatha । 
Rajadvare Mahalakshmirvijaya Sarvatah Sthita ॥41॥
Rakshahinam Tu Yatsthanam Varjitam Kavachena Tu । 
Tatsarvam Raksha Me Devi Jayanti Papanashini ॥42॥

Padamekam Na Gachchhettu Yadichchhechchhubhamatmanah । 
Kavachenavrito Nityam Yatra Yatraiva Gachchhati ॥43॥
Tatra Tatrarthalabhashcha Vijayah Sarvakamikah । 
Yam Yam Chintayate Kamam Tam Tam Prapnoti Nishchitam ।
Paramaishwaryamatulam Prapsyate Bhutale Puman ॥44॥

Nirbhayo Jayate Martyah Sangrameshwaparajitah । 
Trailokye Tu Bhavetpujyah Kavachenavritah Puman ॥45॥
Idam Tu Devyah Kavacham Devanamapi Durlabham । 
Yah Pathetprayato Nityam Trisandhyam Shraddhayanvitah ॥46॥

Daivi Kala Bhavettasya Trailokyeshwaparajitah । 
Jived Varshashatam Sagramapamrityuvivarjitah ॥47॥
Nashyanti Vyadhayah Sarve Lutavisphotakadayah । 
Sthavaram Jangamam Chaiva Kritrimam Chapi Yadvisham ॥48॥

Abhicharani Sarvani Mantrayantrani Bhutale । 
Bhucharah Khecharashchaiva Jalajashchopadeshikah ॥49॥
Sahaja Kulaja Mala Dakini Shakini Tatha । 
Antarikshachara Ghora Dakinyashcha Mahabalah ॥50॥

Grahabhutapishachashcha Yakshagandharvarakshasah । 
Brahmarakshasavetalah Kushmanda Bhairavadayah ॥51॥
Nashyanti Darshanattasya Kavache Hridi Samsthite । 
Manonnatirbhaved Rajnastejovriddhikaram Param ॥52॥

Yashasa Varddhate Sopi Kirtimanditabhutale । 
Japetsaptashatim Chandim Kritva Tu Kavacham Pura ॥53॥
Yavadbhumandalam Dhatte Sashailavanakananam । 
Tavattishthati Medinyam Santatih Putrapautriki ॥54॥

Dehante Paramam Sthanam Yatsurairapi Durlabham । 
Prapnoti Purusho Nityam Mahamayaprasadatah ॥55॥
Labhate Paramam Rupam Shivena Saha Modate ॥Om॥ ॥56॥

Iti Shri Devyah Kavacham Sampurnam ।
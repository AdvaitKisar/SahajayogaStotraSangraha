Aanandalahari (1-41)

Shivah Shaktya Yukto Yadi Bhavati Shaktah Prabhavitum,
Na Chedevam Devo Na Khalu Kushalah Spanditumapi ।
Atastvamaradhyam Hariharavirinchadibhirapi,
Pranantum Stotum Va Kathamakritapunyah Prabhavati ॥1॥

Taniyamsam Pamsum Tava Charanapankeruhabhavam,
Virinchissanchinvan Virachayati Lokanavikalam ।
Vahatyenam Shaurih Kathamapi Sahasrena Shirasam,
Harassankshudyainam Bhajati Bhasitoddhulanavidhim ॥2॥

Avidyanamanta-stimira-mihiradvipanagari,
Jadanam Chaitanya-stabaka-makaranda-srutijhari ।
Daridranam Chintamanigunanika Janmajaladhau,
Nimagnanam Damshtra Muraripu-varahasya Bhavati ॥3॥

Tvadanyah Panibhyamabhayavarado Daivataganah,
Tvameka Naivasi Prakatitavarabhityabhinaya ।
Bhayat Tratum Datum Phalamapi Cha Vanchhasamadhikam,
Sharanye Lokanam Tava Hi Charanaveva Nipunau ॥4॥

Haristvamaradhya Pranatajanasaubhagyajananim,
Pura Nari Bhutva Puraripumapi Kshobhamanayat ।
Smaropi Tvam Natva Ratinayanalehyena Vapusha,
Muninamapyantah Prabhavati Hi Mohaya Mahatam ॥5॥

Dhanuh Paushpam Maurvi Madhukaramayi Pancha Vishikhah,
Vasantah Samanto Malayamarudayodhanarathah ।
Tathapyekah Sarvam Himagirisute Kamapi Kripam,
Apangatte Labdhva Jagadida-manango Vijayate ॥6॥

Kvanatkanchidama Karikalabhakumbhastananata,
Parikshina Madhye Parinatasharachchandravadana ।
Dhanurbanan Pasham Srinimapi Dadhana Karatalaih,
Purastadastam Nah Puramathiturahopurushika ॥7॥

Sudhasindhormadhye Suravitapivatiparivrite,
Manidvipe Nipopavanavati Chintamanigrihe ।
Shivakare Manche Paramashivaparyankanilayam,
Bhajanti Tvam Dhanyah Katichana Chidanandalaharim ॥8॥

Mahim Muladhare Kamapi Manipure Hutavaham,
Sthitam Svadhishthane Hridi Marutamakashamupari ।
Manopi Bhrumadhye Sakalamapi Bhitva Kulapatham,
Sahasrare Padme Saha Rahasi Patya Viharase ॥9॥

Sudhadharasaraishcharanayugalantarvigalitaih,
Prapancham Sinchanti Punarapi Rasamnayamahasah ।
Avapya Svam Bhumim Bhujaganibhamadhyushtavalayam,
Svamatmanam Kritva Svapishi Kulakunde Kuharini ॥10॥

Chaturbhih Shrikanthaih Shivayuvatibhih Panchabhirapi,
Prabhinnabhih Shambhornavabhirapi Mulaprakritibhih ।
Chatushchatvarimshadvasudalakalashratrivalaya- (Trayashchatvari),
Trirekhabhih Sardham Tava Sharanakonah Parinatah ॥11॥ (Charanakonah, Bhavanakinah)

Tvadiyam Saundaryam Tuhinagirikanye Tulayitum,
Kavindrah Kalpante Kathamapi Virinchiprabhritayah ।
Yadalokautsukyadamaralalana Yanti Manasa,
Tapobhirdushprapamapi Girishasayujyapadavim ॥12॥

Naram Varshiyamsam Nayanavirasam Narmasu Jadam,
Tavapangaloke Patitamanudhavanti Shatashah ।
Galadvenibandhah Kuchakalashavisrastasichaya,
Hathat Trutyatkanchyo Vigalitadukula Yuvatayah ॥13॥

Kshitau Shatpanchashad Dvisamadhikapanchashadudake,
Hutashe Dvashashtishchaturadhikapanchashadanile ।
Divi Dvishshattrimshanmanasi Cha Chatushshashtiriti Ye,
Mayukhasteshamapyupari Tava Padambujayugam ॥14॥

Sharajjyotsnashuddham Shashiyutajatajutamakutam,
Varatrasatranasphatikaghatikapustakakaram ।
Sakrinna Tva Natva Kathamiva Satam Samnnidadhate,
Madhukshiradrakshamadhurimadhurinah Bhanitayah ॥15॥

Kavindranam Chetahkamalavanabalataparuchim,
Bhajante Ye Santah Katichidarunameva Bhavatim ।
Virinchipreyasyastarunatarashringaralaharigabhirabhirvagbhirvidadhati Satam Ranjanamami ॥16॥

Savitribhirvacham Shashimanishilabhangaruchibhih,
Vashinyadyabhistvam Saha Janani Sanchintayati Yah ।
Sa Karta Kavyanam Bhavati Mahatam Bhangiruchibhih,
Vachobhirvagdevivadanakamalamodamadhuraih ॥17॥

Tanuchchhayabhiste Tarunataranishrisaranibhih,
Divam Sarvamurvimarunimani Magnam Smarati Yah ।
Bhavantyasya Trasyadvanaharinashalinanayanah,
Sahorvashya Vashyah Kati Kati Na Girvanaganikah ॥18॥

Mukham Bindum Kritva Kuchayugamadhastasya Tadadho,
Harardham Dhyayedyo Haramahishi Te Manmathakalam ।
Sa Sadyah Sankshobham Nayati Vanita Ityatilaghu,
Trilokimapyashu Bhramayati Ravindustanayugam ॥19॥

Kirantimangebhyah Kirananikurambamritarasam,
Hridi Tvamadhatte Himakarashilamurtimiva Yah ।
Sa Sarpanam Darpam Shamayati Shakuntadhipa Iva,
Jvaraplushtan Drishtya Sukhayati Sudhadharasiraya ॥20॥

Tatillekhatanvim Tapanashashivaishwanaramayim,
Nishannam Shannamapyupari Kamalanam Tava Kalam ।
Mahapadmatavyam Mriditamalamayena Manasa,
Mahantah Pashyanto Dadhati Paramahladalaharim ॥21॥

Bhavani Tvam Dase Mayi Vitara Drishtim Sakarunamiti Stotum Vanchhan Kathayati Bhavani Tvamiti Yah ।
Tadaiva Tvam Tasmai Dishasi Nijasayujyapadavim,
Mukundabrahmendrasphutamakutanirajitapadam ॥22॥

Tvaya Hritva Vamam Vapuraparitriptena Manasa,
Sharirardham Shambhoraparamapi Shanke Hritamabhut ।
Yadetattvadrupam Sakalamarunabham Trinayanam,
Kuchabhyamanamram Kutilashashichudalamakutam ॥23॥

Jagatsute Dhata Hariravati Rudrah Kshapayate,
Tiraskurvannetatsvamapi Vapurishastirayati ।
Sadapurvah Sarvam Tadidamanugrihnati Cha 
Shivastavajnamalambya Kshanachalitayorbhrulatikayoh ॥24॥

Trayanam Devanam Trigunajanitanam Tava Shive,
Bhavet Puja Puja Tava Charanayorya Virachita ।
Tatha Hi Tvatpadodvahanamanipithasya Nikate,
Sthita Hyete Shashwanmukulitakarottamsamakutah ॥25॥

Virinchih Panchatvam Vrajati Harirapnoti Viratim,
Vinasham Kinasho Bhajati Dhanado Yati Nidhanam ।
Vitandri Mahendri Vitatirapi Sammilitadrisha,
Mahasamharesmin Viharati Sati Tvatpatirasau ॥26॥

Japo Jalpah Shilpam Sakalamapi Mudravirachana,
Gatih Pradakshinyakramanamashanadyahutividhih ।
Pranamassamveshassukhamakhilamatmarpanadrisha,
Saparyaparyayastava Bhavatu Yanme Vilasitam ॥27॥

Sudhamapyasvadya Pratibhayajaramrityuharinim,
Vipadyante Vishwe Vidhishatamakhadya Divishadah ।
Karalam Yatkshwelam Kabalitavatah Kalakalana,
Na Shambhostanmulam Tava Janani Tatankamahima ॥28॥

Kiritam Vairincham Parihara Purah Kaitabhabhidah,
Kathore Kotire Skhalasi Jahi Jambharimukutam ।
Pranamreshweteshu Prasabhamupayatasya Bhavanam,
Bhavasyabhyutthane Tava Parijanoktirvijayate ॥29॥

Svadehodbhutabhirghrinibhiranimadyabhirabhito,
Nishevye Nitye Tvamahamiti Sada Bhavayati Yah ।
Kimashcharyam Tasya Trinayanasamriddhim Trinayato,
Mahasamvartagnirvirachayati Nirajanavidhim ॥30॥

Chatushshashtya Tantraih Sakalamatisandhaya Bhuvanam,
Sthitastattatsiddhiprasavaparatantraih Pashupatih ।
Punastvannirbandhadakhilapurusharthaikaghatanasvatantram Te Tantram Kshititalamavatitaradidam ॥31॥

Shivah Shaktih Kamah Kshitiratha Ravih Shitakiranah,
Smaro Hamsah Shakrastadanu Cha Paramaraharayah ।
Ami Hrillekhabhistisribhiravasaneshu Ghatita,
Bhajante Varnaste Tava Janani Namavayavatam ॥32॥

Smaram Yonim Lakshmim Tritayamidamadau Tava Manornidhayaike Nitye Niravadhimahabhogarasikah ।
Bhajanti Tvam Chintamanigunanibaddhakshavalayah,
Shivagnau Juhvantah Surabhighritadharahutishataih ॥33॥

Shariram Tvam Shambhoh Shashimihiravakshoruhayugam,
Tavatmanam Manye Bhagavati Navatmanamanagham ।
Atashsheshashsheshityayamubhayasadharanataya,
Sthitah Sambandho Vam Samarasaparanandaparayoh ॥34॥

Manastvam Vyoma Tvam Marudasi Marutsarathirasi,
Tvamapastvam Bhumistvayi Parinatayam Na Hi Param ।
Tvameva Svatmanam Parinamayitum Vishwavapusha,
Chidanandakaram Shivayuvati Bhavena Bibhrishe ॥35॥

Tavajnachakrastham Tapanashashikotidyutidharam,
Param Shambhum Vande Parimilitaparshwam Parachita ।
Yamaradhyan Bhaktya Ravishashishuchinamavishaye,
Niralokeloke Nivasati Hi Bhalokabhuvane ॥36॥

Vishuddhau Te Shuddhasphatikavishadam Vyomajanakam,
Shivam Seve Devimapi Shivasamanavyavasitam ।
Yayoh Kantya Yantyah Shashikiranasarupyasaranevidhutantardhvanta Vilasati Chakoriva Jagati ॥37॥

Samunmilat Samvit Kamalamakarandaikarasikam,
Bhaje Hamsadvandvam Kimapi Mahatam Manasacharam ।
Yadalapadashtadashagunitavidyaparinatiryadadatte Doshad Gunamakhilamadbhyah Paya Iva ॥38॥

Tava Svadhishthane Hutavahamadhishthaya Niratam,
Tamide Samvartam Janani Mahatim Tam Cha Samayam ।
Yadaloke Lokan Dahati Mahati Krodhakalite,
Dayardra Ya Drishtih Shishiramupacharam Rachayati ॥39॥

Tatittvantam Shaktya Timiraparipanthisphuranaya,
Sphurannanaratnabharanaparinaddhendradhanusham ।
Tava Shyamam Megham Kamapi Manipuraikasharanam,
Nisheve Varshantam Haramihirataptam Tribhuvanam ॥40॥

Tavadhare Mule Saha Samayaya Lasyaparaya,
Navatmanam Manye Navarasamahatandavanatam ।
Ubhabhyametabhyamudayavidhimuddishya Dayaya,
Sanathabhyam Jajne Janakajananimajjagadidam ॥41॥

Saundaryalahari (42-100)

Gatairmanikyatvam Gaganamanibhih Sandraghatitam,
Kiritam Te Haimam Himagirisute Kirtayati Yah ।
Sa Nideyachchhayachchhuranashabalam Chandrashakalam,
Dhanuh Shaunasiram Kimiti Na Nibadhnati Dhishanam ॥42॥

Dhunotu Dhvantam Nastulitadalitendivaravanam,
Ghanasnigdhashlakshnam Chikuranikurumbam Tava Shive ।
Yadiyam Saurabhyam Sahajamupalabdhum Sumanaso,
Vasantyasmin Manye Valamathanavativitapinam ॥43॥

Tanotu Kshemam Nastava Vadanasaundaryalahariparivahasrotahsaraniriva Simantasaranih ।
Vahanti Sinduram Prabalakabaribharatimiradvisham Vrindairbandikritamiva Navinarkakiranam ॥44॥

Aralaih Svabhavyadalikalabhasashribhiralakaih,
Paritam Te Vaktram Parihasati Pankeruharuchim ।
Darasmere Yasmin Dashanaruchikinjalkaruchire,
Sugandhau Madyanti Smaradahanachakshurmadhulihah ॥45॥

Lalatam Lavanyadyutivimalamabhati Tava Yaddvitiyam Tanmanye Makutaghatitam Chandrashakalam ।
Viparyasanyasadubhayamapi Sambhuya Cha Mithah,
Sudhalepasyutih Parinamati Rakahimakarah ॥46॥

Bhruvau Bhugne Kinchidbhuvanabhayabhangavyasanini,
Tvadiye Netrabhyam Madhukararuchibhyam Dhritagunam ।
Dhanurmanye Savyetarakaragrihitam Ratipateh,
Prakoshthe Mushtau Cha Sthagayati Nigudhantaramume ॥47॥

Ahah Sute Savyam Tava Nayanamarkatmakataya,
Triyamam Vamam Te Srijati Rajaninayakataya ।
Tritiya Te Drishtirdaradalitahemambujaruchih,
Samadhatte Sandhyam Divasanishayorantaracharim ॥48॥

Vishala Kalyani Sphutaruchirayodhya Kuvalayaih,
Kripadharadhara Kimapi Madhurabhogavatika ।
Avanti Drishtiste Bahunagaravistaravijaya,
Dhruvam Tattannamavyavaharanayogya Vijayate ॥49॥

Kavinam Sandarbhastabakamakarandaikarasikam,
Katakshavyakshepabhramarakalabhau Karnayugalam ।
Amunchantau Drishtva Tava Navarasasvadataralavasuyasamsargadalikanayanam Kinchidarunam ॥50॥

Shive Shringarardra Taditarajane Kutsanapara,
Sarosha Gangayam Girishacharite Vismayavati । (Girishanayane)
Harahibhyo Bhita Sarasiruhasaubhagyajanani (Jayini),
Sakhishu Smera Te Mayi Janani Drishtih Sakaruna ॥51॥

Gate Karnabhyarnam Garuta Iva Pakshmani Dadhati,
Puram Bhettushchittaprashamarasavidravanaphale ।
Ime Netre Gotradharapatikulottamsakalike,
Tavakarnakrishtasmarasharavilasam Kalayatah ॥52॥

Vibhaktatraivarnyam Vyatikaritalilanjanataya,
Vibhati Tvannetratritayamidamishanadayite ।
Punah Srashtum Devan Druhinaharirudranuparatan,
Rajah Sattvam Bibhrattama Iti Gunanam Trayamiva ॥53॥

Pavitrikartum Nah Pashupatiparadhinahridaye,
Dayamitrairnetrairarunadhavalashyamaruchibhih ।
Nadah Shono Ganga Tapanatanayeti Dhruvamamum,
Trayanam Tirthanamupanayasi Sambhedamanagham ॥54॥

Nimeshonmeshabhyam Pralayamudayam Yati Jagati,
Tavetyahuh Santo Dharanidhararajanyatanaye ।
Tvadunmeshajjatam Jagadidamashesham Pralayatah,
Paritratum Shanke Parihritanimeshastava Drishah ॥55॥

Tavaparne Karnejapanayanapaishunyachakita,
Niliyante Toye Niyatamanimeshah Shapharikah ।
Iyam Cha Shrirbaddhachchhadaputakavatam Kuvalayam,
Jahati Pratyushe Nishi Cha Vighatayya Pravishati ॥56॥

Drisha Draghiyasya Daradalitanilotpalarucha,
Daviyamsam Dinam Snapaya Kripaya Mamapi Shive ।
Anenayam Dhanyo Bhavati Na Cha Te Haniriyata,
Vane Va Harmye Va Samakaranipato Himakarah ॥57॥

Aralam Te Paliyugalamagarajanyatanaye,
Na Keshamadhatte Kusumasharakodandakutukam ।
Tirashchino Yatra Shravanapathamullanghya Vilasannapangavyasango Dishati Sharasandhanadhishanam ॥58॥

Sphuradgandabhogapratiphalitatatankayugalam,
Chatushchakram Manye Tava Mukhamidam Manmatharatham ।
Yamaruhya Druhyatyavanirathamarkenducharanam,
Mahaviro Marah Pramathapataye Sajjitavate ॥59॥

Sarasvatyah Suktiramritalaharikaushalaharih,
Pibantyah Sharvani Shravanachulukabhyamaviralam ।
Chamatkarashlaghachalitashirasah Kundalagano,
Jhanatkaraistaraih Prativachanamachashta Iva Te ॥60॥

Asau Nasavamshastuhinagirivamshadhvajapati,
Tvadiyo Nediyah Phalatu Phalamasmakamuchitam ।
Vahannantarmuktah Shishirataranishwasagalitam,
Samriddhya Yattasam Bahirapi Cha Muktamanidharah ॥61॥

Prakritya Raktayastava Sudati Dantachchhadarucheh,
Pravakshye Sadrishyam Janayatu Phalam Vidrumalata ।
Na Bimbam Tadbimbapratiphalanaragadarunitam,
Tulamadhyarodhum Kathamiva Vilajjeta Kalaya ॥62॥

Smitajyotsnajalam Tava Vadanachandrasya Pibatam,
Chakoranamasidatirasataya Chanchujadima ।
Ataste Shitamshoramritalaharimamlaruchayah,
Pibanti Svachchhandam Nishi Nishi Bhrisham Kanjikadhiya ॥63॥

Avishrantam Patyurgunaganakathamredanajapa,
Japapushpachchhaya Tava Janani Jihva Jayati Sa ।
Yadagrasinayah Sphatikadrishadachchhachchhavimayi,
Sarasvatya Murtih Parinamati Manikyavapusha ॥64॥

Rane Jitva Daityanapahritashirastraih Kavachibhirnivrittaishchandamshatripuraharanirmalyavimukhaih ।
Vishakhendropendraih Shashivishadakarpurashakala,
Viliyante Matastava Vadanatambulakabalah ॥65॥

Vipanchya Gayanti Vividhamapadanam Pashupateh,
Tvayarabdhe Vaktum Chalitashirasa Sadhuvachane ।
Tadiyairmadhuryairapalapitatantrikalaravam,
Nijam Vinam Vani Nichulayati Cholena Nibhritam ॥66॥

Karagrena Sprishtam Tuhinagirina Vatsalataya,
Girishenodastam Muhuradharapanakulataya ।
Karagrahyam Shambhormukhamukuravrintam Girisute,
Kathankaram Brumastava Chibukamaupamyarahitam ॥67॥

Bhujashleshannityam Puradamayituh Kantakavati,
Tava Griva Dhatte Mukhakamalanalashriyamiyam ।
Svatah Shveta Kalagurubahulajambalamalina,
Mrinalilalityam Vahati Yadadho Haralatika ॥68॥

Gale Rekhastisro Gatigamakagitaikanipune,
Vivahavyanaddhapragunagunasankhyapratibhuvah ।
Virajante Nanavidhamadhuraragakarabhuvam,
Trayanam Gramanam Sthitiniyamasimana Iva Te ॥69॥

Mrinalimridvinam Tava Bhujalatanam Chatasrinam,
Chaturbhih Saundaryam Sarasijabhavah Stauti Vadanaih ।
Nakhebhyah Santrasyan Prathamamathanadandhakariposhchaturnam Shirshanam Samamabhayahastarpanadhiya ॥70॥

Nakhanamuddyotairnavanalinaragam Vihasatam,
Karanam Te Kantim Kathaya Kathayamah Kathamume ।
Kayachidva Samyam Bhajatu Kalaya Hanta Kamalam,
Yadi Kridallakshmicharanatalalaksharunadalam ॥71॥

Samam Devi Skandadvipavadanapitam Stanayugam,
Tavedam Nah Khedam Haratu Satatam Prasnutamukham ।
Yadalokyashankakulitahridayo Hasajanakah,
Svakumbhau Herambah Parimrishati Hastena Jhaditi ॥72॥

Amu Te Vakshojavamritarasamanikyakutupau,
Na Sandehaspando Nagapatipatake Manasi Nah ।
Pibantau Tau Yasmadaviditavadhusangarasikau,
Kumaravadyapi Dviradavadanakraunchadalanau ॥73॥

Vahatyamba Stamberamadanujakumbhaprakritibhih,
Samarabdham Muktamanibhiramalam Haralatikam ।
Kuchabhogo Bimbadhararuchibhirantah Shabalitam,
Pratapavyamishram Puradamayituh Kirtimiva Te ॥74॥

Tava Stanyam Manye Dharanidharakanye Hridayatah,
Payahparavarah Parivahati Sarasvatamiva ।
Dayavatya Dattam Dravidashishurasvadya Tava Yat,
Kavinam Praudhanamajani Kamaniyah Kavayita ॥75॥

Harakrodhajvalavalibhiravalidhena Vapusha,
Gabhire Te Nabhisarasi Kritasango Manasijah ।
Samuttasthau Tasmadachalatanaye Dhumalatika,
Janastam Janite Tava Janani Romavaliriti ॥76॥

Yadetat Kalinditanutaratarangakriti Shive,
Krishe Madhye Kinchijjanani Tava Yadbhati Sudhiyam ।
Vimardadanyonyam Kuchakalashayorantaragatam,
Tanubhutam Vyoma Pravishadiva Nabhim Kuharinim ॥77॥

Sthiro Gangavartah Stanamukularomavalilatakalavalam Kundam Kusumasharatejohutabhujah ।
Raterlilagaram Kimapi Tava Nabhirgirisute,
Biladvaram Siddhergirishanayananam Vijayate ॥78॥

Nisargakshinasya Stanatatabharena Klamajusho,
Namanmurternaritilaka Shanakaistrutyata Iva ।
Chiram Te Madhyasya Trutitatatinitirataruna,
Samavasthasthemno Bhavatu Kushalam Shailatanaye ॥79॥

Kuchau Sadyahsvidyattataghatitakurpasabhidurau,
Kashantau Dormule Kanakakalashabhau Kalayata ।
Tava Tratum Bhangadalamiti Valagnam Tanubhuva,
Tridha Naddham Devi Trivali Lavalivallibhiriva ॥80॥

Gurutvam Vistaram Kshitidharapatih Parvati Nijannitambadachchhidya Tvayi Haranarupena Nidadhe ।
Ataste Vistirno Gururayamashesham Vasumatim,
Nitambapragbharah Sthagayati Laghutvam Nayati Cha ॥81॥

Karindranam Shundan Kanakakadalikandapatalimubhabhyamurubhyamubhayamapi Nirjitya Bhavati ।
Suvrittabhyam Patyuh Pranatikathinabhyam Girisute,
Vijigye Janubhyam Vibudhakarikumbhadvayamasi ॥82॥

Parajetum Rudram Dvigunasharagarbhau Girisute,
Nishangau Janghe Te Vishamavishikho Badhamakrita ।
Yadagre Drishyante Dashasharaphalah Padayugalinakhagrachchhadmanah Suramakutashanaikanishitah ॥83॥

Shrutinam Murdhano Dadhati Tava Yau Shekharataya,
Mamapyetau Matah Shirasi Dayaya Dhehi Charanau ।
Yayoh Padyam Pathah Pashupatijatajutatatini,
Yayorlakshalakshmirarunaharichudamaniruchih ॥84॥

Namovakam Brumo Nayanaramaniyaya Padayostavasmai Dvandvaya Sphutaruchirasalaktakavate ।
Asuyatyatyantam Yadabhihananaya Sprihayate,
Pashunamishanah Pramadavanakankelitarave ॥85॥

Mrisha Kritva Gotraskhalanamatha Vailakshyanamitam,
Lalate Bhartaram Charanakamale Tadayati Te ।
Chiradantahshalyam Dahanakritamunmulitavata,
Tulakotikvanaih Kilikilitamishanaripuna ॥86॥

Himanihantavyam Himagirinivasaikachaturau,
Nishayam Nidranam Nishi Charamabhage Cha Vishadau ।
Varam Lakshmipatram Shriyamatisrijantau Samayinam,
Sarojam Tvatpadau Janani Jayatashchitramiha Kim ॥87॥

Padam Te Kirtinam Prapadamapadam Devi Vipadam,
Katham Nitam Sadbhih Kathinakamathikarparatulam ।
Katham Va Bahubhyamupayamanakale Purabhida,
Yadadaya Nyastam Drishadi Dayamanena Manasa ॥88॥

Nakhairnakastrinam Karakamalasankochashashibhistarunam Divyanam Hasata Iva Te Chandi Charanau ।
Phalani Svahsthebhyah Kisalayakaragrena Dadatam,
Daridrebhyo Bhadram Shriyamanishamahnaya Dadatau ॥89॥

Dadane Dinebhyah Shriyamanishamashanusadrishimamandam Saundaryaprakaramakarandam Vikirati ।
Tavasmin Mandarastabakasubhage Yatu Charane,
Nimajjanmajjivah Karanacharanah Shatcharanatam ॥90॥

Padanyasakridaparichayamivarabdhumanasah,
Skhalantaste Khelam Bhavanakalahamsa Na Jahati ।
Atastesham Shiksham Subhagamanimanjiraranitachchhaladachakshanam Charanakamalam Charucharite ॥91॥

Gataste Manchatvam Druhinaharirudreshwarabhritah,
Shivah Svachchhachchhayaghatitakapataprachchhadapatah ।
Tvadiyanam Bhasam Pratiphalanaragarunataya,
Shariri Shringaro Rasa Iva Drisham Dogdhi Kutukam ॥92॥

Arala Kesheshu Prakritisarala Mandahasite,
Shirishabha Chitte Drishadupalashobha Kuchatate ।
Bhrisham Tanvi Madhye Prithururasijarohavishaye,
Jagattratum Shambhorjayati Karuna Kachidaruna ॥93॥

Kalankah Kasturi Rajanikarabimbam Jalamayam,
Kalabhih Karpurairmarakatakarandam Nibiditam ।
Atastvadbhogena Pratidinamidam Riktakuharam,
Vidhirbhuyo Bhuyo Nibidayati Nunam Tava Krite ॥94॥

Puraraterantahpuramasi Tatastvachcharanayoh,
Saparyamaryada Taralakarananamasulabha ।
Tatha Hyete Nitah Shatamakhamukhah Siddhimatulam,
Tava Dvaropantasthitibhiranimadyabhiramarah ॥95॥

Kalatram Vaidhatram Katikati Bhajante Na Kavayah,
Shriyo Devyah Ko Va Na Bhavati Patih Kairapi Dhanaih ।
Mahadevam Hitva Tava Sati Satinamacharame,
Kuchabhyamasangah Kuravakatarorapyasulabhah ॥96॥

Giramahurdevim Druhinagrihinimagamavido,
Hareh Patnim Padmam Harasahacharimadritanayam ।
Turiya Kapi Tvam Duradhigamanihsimamahima,
Mahamaya Vishwam Bhramayasi Parabrahmamahishi ॥97॥

Kada Kale Matah Kathaya Kalitalaktakarasam,
Pibeyam Vidyarthi Tava Charananirnejanajalam ।
Prakritya Mukanamapi Cha Kavitakaranataya,
Kada Dhatte Vanimukhakamalatambularasatam ॥98॥

Sarasvatya Lakshmya Vidhiharisapatno Viharate,
Rateh Pativratyam Shithilayati Ramyena Vapusha ।
Chiram Jivanneva Kshapitapashupashavyatikarah,
Paranandabhikhyam Rasayati Rasam Tvadbhajanavan ॥99॥

Pradipajvalabhirdivasakaranirajanavidhih,
Sudhasuteshchandropalajalalavairarghyarachana ।
Svakiyairambhobhih Salilanidhisauhityakaranam,
Tvadiyabhirvagbhistava Janani Vacham Stutiriyam ॥100॥

॥ Iti Shrimatparamahamsaparivrajakacharyasya Shrigovindabhagavatpujyapadashishyasya
Shrimachchhankarabhagavatah Kritau Saundaryalahari Sampurna ॥

॥ Om Tatsat ॥
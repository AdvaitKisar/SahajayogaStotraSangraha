Manobuddhyahaṅkāracittāni Nāhaṃ, Na Ca Śrotrajihve Na Ca Ghrāṇanetre ।
Na Ca Vyomabhūmirna Tejo Na Vāyuḥ, Cidānandarūpaḥ Śivo'ham Śivo'ham ॥1॥

Na Ca Prāṇasañjño Na Vai Pañcavāyuḥ, Na Vā Saptadhāturna Vā Pañcakośaḥ । 
Na Vākpāṇipādaṃ Na Copasthapāyū, Cidānandarūpaḥ Śivo'ham Śivo'ham ॥2॥ 

Na Me Dveṣarāgau Na Me Lobhamohau, Mado Naiva Me Naiva Mātsaryabhāvaḥ । 
Na Dharmo Na Cārtho Na Kāmo Na Mokṣaḥ, Cidānandarūpaḥ Śivo'ham Śivo'ham ॥3॥

Na Puṇyaṃ Na Pāpaṃ Na Saukhyaṃ Na Duḥkhaṃ, Na Mantro Na Tīrthaṃ Na Vedā Na Yajñaḥ । 
Ahaṃ Bhojanaṃ Naiva Bhojyaṃ Na Bhoktā, Cidānandarūpaḥ Śivo'ham Śivo'ham ॥4॥

Na Me Mṛtyuśaṅkā Na Me Jātibhedaḥ, Pitā Naiva Me Naiva Mātā Na Janma । 
Na Bandhurna Mitraṃ Gururnaiva Śiṣyaḥ, Cidānandarūpaḥ Śivo'ham Śivo'ham ॥5॥

Ahaṃ Nirvikalpo Nirākārarūpo, Vibhutvācca Sarvatra Sarvendriyāṇām ।
Sadā Me Samatvaṃ Na Muktirna Bandhaḥ, Cidānandarūpaḥ Śivo'ham Śivo'ham ॥6॥